---
layout: post
subtitle: null
featured: false
author: ""
author_link: ""
author_facebook_profile: ""
date: "2015-09-10 00:40 +0300"
image: ""
thumbnail: ""
thumbnail_width: ""
thumbnail_height: ""
image_credit: ""
image_credit_link: ""
fotorama: false
categories: 
  - "null"
published: false
title: "crazy-caravaggio"
---

Посилання на авторитет — один з найрозповсюдженіших способів вплинути на думку людини. Більш того, один з найбільш дієвих. Але зазвичай за кожним таким авторитетом криється ще одна історія «дивної» людини.

Цитуючи таких геніїв, ми намагаємось вдаватися до наслідування. Як на мене, вся ця практика з прикладами — дуже сумнівна, адже як казав пан Фройд: порівнювати себе можна тільки з собою в минулому. До чого я, взагалі брати з когось приклад не враховуючи нюанси особистості — не дуже продуктивна мета, тим паче, коли насправді геній не завжди є еквівалентом слову «добродій», а частіше навпаки. Думаю, мало хто з нас хотів би мати в сім’ї або близькому оточенні таких геніїв. Згадала кількість подібних історій, про яких читала і саме через це з’явилась ідея зробити декілька заміток про #сумнівних_геніїв.

Якщо казати, про #сумнівного_генія, то перший хто приходить мені на думку — це Караваджо.

Зазвичай біографи намагаються нам передати лише ті риси особистості якими можна було б пишатися. (Як приклад, є цікавий автопортрет Шевченка, який не розповсюджували в маси, бо це той Кобзар, якого важко назвати символом української поезії)

[ШЕВЧЕНКО]

Мікеланджело Мерізі де Караваджо описують як людину з дуже бурхливим характером, афективну, людину, яка була завжди під впливом свого шаленого темпераменту, але при цьому надзвичайно наполегливою в досягненні поставленої мети. Нам демонструють, що вся ця агресивність — це ніщо інше, як прояв сміливості та незалежність внутрішніх переконань і саме це допомогло стати йому генієм.

Ця відданість та сміливість інколи заходила дуже далеко. Наприклад, ось відома картина художника «Воскресіння Лазаря», яка, як ви можете переконатись, втілена дуже реалістично.

[ВОСКРЕСІННЯ ЛАЗАРЯ]

У цьому і була особливість Караваджо, у відданості такій реалістичності. Цій відданості можна позаздрити: художник наказав принести в свою майстерню викопане з могили тіло нещодавно вбитого хлопця, зняти з нього весь одяг, а потім два натурника мали підняти тіло і позувати так декілька годин. Натурники, звісно відмовились, але для Мерізі це було не переконливо, тому, розсердившись, Караваджо дістав кинджал і шантажем змусив позувати.

Видається, що у Караваджо був алгоритм : чим більше агресивності він буде демонструвати світу, тим краще будуть його твори. Тому в час найвищої творчої наснаги, приблизно з 1600 року, його ім'я стало постійно з'являтися в протоколах римської поліції. Публічні образи, обурливі вірші, шантаж та погрози — були звичною справою для Караваджо і він неодноразово притягувався до суду. Але одного разу, в розпалі сварки під час гри в м’яч, Мерізі вбив людину (ну з ким не буває) та після того почав переховуватись від правосуддя.

Після скоєного злочину Караваджо втік з Риму в Неаполь, але вже за два роки він переїхав на Мальту (подібний норов не завадив йому вступити в мальтійській орден), а ще згодом — на Сицилію. І все через свій достатньо запальний характер, з ухилом до садизму. 

Реалізм Караваджо не розуміли його сучасники, більш того, знавці високого мистецтва вважали його стиль обурливим. Цей реалізм не викликав естетичної насолоди оголеного тіла, а скоріше лякав своєю правдивістю. Він зображував максимально детально кров, убивства, та особливості будови внутрішніх органів людського тіла. Таке трактування людини, як шматка м'яса, викликало обурення зі сторони духовенства. 

Наприклад, картина «Запевнення Фоми»

[ЗАПЕВНЕННЯ ФОМИ]

В апостолів такий вигляд, наче їх більше цікавить не саме воскресіння Сина Божого, скільки оживлення мертвого тіла. І саме через доторк вони хочуть в цьому пересвідчитися. Саме тому Караваджо не малював німб над Ісусом, але елемент святості залишився через особливу композицію. По-перше, у Ісуса над головою відсутній німб тобто це н. Здивовано-недовірливий погляд Фоми спрямований на рану на грудях Ісуса, який своєю рукою направляє кисть апостола.

Караваджо був присутній на страті Беатріче Ченчи (за вбивство батька). Ця подія настільки вплинула на запального митця, що тема обезголовлювання надовго вкорінилася в його художній практиці. І більш того, як зазначають мистецтвознавці, часто на картинах з зображенням обезголовлювання, голова має портретну схожість з самим Караваджо. Фрейдисти роблять висновок, що так художник висловлював мазохістські бажання бути жертвою насильства. Картини:

- «Юдіф і Олоферн» (Юдіф Караваджо малював зі своєї коханки, яка займалась досить пікантною професією. Але треба визнати, що це була розповсюджена практика)

   [Ю і О]
   
- «Жертвопринесення Ісаака»
  
  [Жертвоприношення Ісаака]
  
- «Обезглавлення святого Іоана Баптиста»

  [Іоан Баптист]

  (найкращий спосіб залишити автограф – це написати його кров’ю) 
  
- «Давид і Голіаф» 
  
  [Давид і Голіаф]
  
Взагалі творчість Караваджо вплинула на історію світового мистецтва. Його вважають винахідником тенебризму (коли на картині переважають темні тони, висока контрастність, яскраві світлі плями, таким чином картина стає реалістичнішою), який підкреслював особливий натуралізм в картинах Караваджо та караваджистів. Цей натуралізм підкреслений ще одним цікавим ефектом — ефектом «відкритого простору» в картинах. Караваджо наче змушує глядача придивлятися ближче, уважніше спостерігати за деталями, зменшуючи кількість вільного простору в картині. Створюється ефект обрізаності, який не впливає на композиційну цілісність картини. 

Інакше кажучи, так, Караваджо — геній, але його специфічність як людини така ж очевидна як і його геніальність. 