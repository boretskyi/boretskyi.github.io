---
layout: post
subtitle: "Стаття 3 Конституції Братства Кобри говорить, що кожна кобра в братстві є рівною незалежно від довжини, кольору, широти поглядів та етнічної приналежності. Сьогодні послухаємо про погляди на життя та цінності «кобринців»."
featured: false
author: Катя Лизогуб
author_link: "https://www.facebook.com/profile.php?id=100007046461752"
author_facebook_profile: ""
date: "2015-10-11 21:15 +0300"
image: /media/kobra/2.jpg
thumbnail: ""
thumbnail_width: ""
thumbnail_height: ""
image_credit: ""
image_credit_link: ""
fotorama: true
categories: 
  - "null"
published: true
title: Братство Кобри. Погляди на життя.
---

**Приліпко Олександр, 19 років, немає дівчини**  

- Кожен новий день – це і є нове захоплення.  
- Коли ФПвН залишає мені трохи часу, я люблю малювати голих дівок олівцем. Переважно з натури. 
- Дівчина – це таке створіння, яке потребує лиш того, чого вона хоче. Якщо вона, звісно, знає, чого хоче. 
- Романтичність повинна проявлятися постійно у звичайних побутових речах. Вміння вислухати, зрозуміти, гарно приготувати курятину із запеченими яблуками під індійським аґрусовим соусом «Алма чатні», відкрити перед дівчиною свій багатогранний світ за келихом бургундського Божоле нуво – ось те, що я називаю романтикою. 
- Дівчину можна зрозуміти лише одним органом – серцем. Не думаю, що в моєму житті вже відбувся найромантичніший вчинок. Зрештою, витримати інтригу – це ж також романтика.
- Кохання не має очей. Кожна людина має свої вади, які роблять її прекрасною. Ідеалів не існує.
- Все доволі просто у цьому світі, якщо не забивати голову ярликами.
- Як зацікавити дівчину та не потрапити у френдзону? Потрібно насамперед бути собою. Все починається з простого спілкування. Носити щодня квіти за 40 гривень тільки нав’язуватися. Всі ці типові «штучки» – це не мій стиль. 

**Терещенко Денис, 20 років, є дівчина**  

- Ідеальних людей немає, а тим паче - ідеальних дівчат.
- Моє найромантичніше побачення? Напевно, варто згадати випадок ще з позаминулого березня. Тоді саме випало дуже багато снігу. Ми з дівчиною вийшли на прогулянку, і, за її словами, опинилися у справжній зимовій казці: всі дерева були вкриті снігом, транспорт не ходив і ми посеред ночі блукали дорогами, лежали посеред перехрестя, грали в сніжки, ліпили снігову бабу... Це було досить незвично і справді казково.
- Я обожнюю, коли в дівчині є щось гостре та неочікуване, щось, що може раптово мене збентежити та збити з пантелику.
Найважливіше в дівчині – вихованість (адже якщо дівчина матюкається – я взагалі не захочу з нею спілкуватися), вірність та розум. Це не означає успіхи в навчанні, а здатність розуміти, мислити, аналізувати. Але з іншого боку, ніхто не підійде до тебе і знайомитись, якщо ти не приваблива (як би образливо це не звучало).
- Я ціную у дівчатах скромність. Якщо навіть дівчина дуже афігєнна, все рівно повинна бути скромною, поважати себе та інших. Лише тоді я зможу поважати її.
- Френдзона - це неприємно. Я теж потрапляв у такі ситуації, тому тепер з впевненістю можу сказати: дівчина, яка тебе відшила, майже стовідсотково не буде тебе поважати. Може ще й пожаліти – а це чи не найгірше для чоловіка! Тому не варто сподіватися на якусь там дружбу – її не буде. Залиш цю дівчину (можливо й близьку тобі) в минулому і йди далі.
- Ніколи не замислювався, чи часто я френдзоню дівчат. Адже з першої зустрічі зрозуміло, чи ти припускаєш подальші серйозні стосунки, чи сприймаєш дівчину як подругу. Мені здається, це одразу і помітно.

**Дикий Олег, 19 років, є дівчина**

- Щоб сподобатися мені, дівчина повинна бути екстравертом. Мені подобаються дівчата, які люблять спілкуватися.
- Для мене романтика – це насамперед різноманітність. Потрібно дивувати дівчину щодня, монотонність руйнує стосунки.
- Я вважаю себе романтиком. Мені подобається огортати дівчину увагою, дарувати квіти, робити приємні сюрпризи. 
- Я не люблю зациклюватись на чомусь одному. Мені вдається поєднувати різні речі. 
- Місце дівчини, безперечно, поряд з чоловіком. На мою думку, в цьому і полягають стосунки – повинна бути взаємовіддача.
- Звісно, при першій зустрічі з дівчиною я звертаю увагу на її зовнішність. Але для подальшого спілкування важливо знати внутрішній світ. Зрештою, він переважає.
- Все ж таки я кар’єрист. Проте не аж в тому розумінні, що можу зламати долю інших людей задля своєї мети. 
- Я вмію готувати дуже смачні нагетси. 
- Чи френдзоню я дівчат? Так, трапляється. Але не дуже часто.  

**Емінов Решад, 19 років, немає дівчини**

- По життю я неотесана людина. Романтичний лише тоді, коли по-справжньому закохуюсь. 
- За юнацькою дурістю співав якось дівчині серенаду на березі моря. Це було ще у школі, під час літніх канікул. Це, певно, і був мій найромантичніший вчинок.
- Кохана дівчина для мене повинна бути близькою душею, товаришем. Це найголовніше. 
- Навіщо вигадувати собі ідеал? Адже потім у ньому дуже важко помилитися та розчаруватися.
-Якби у мене була можливість забажати будь-що, я б хотів отримати круту тачку. Ну, і щось актуальне, звісно. Зупинити війну та відновити мир.
- Я ні про що не шкодую. Досвід у житті був різний, не все було досконало. Проте навіщо щось змінювати? Досвід на те і досвід, щоб вчитися на помилках. 
- Якщо мене і френдзонили, то це дуже швидко ламалося. Для цього є спеціальні "прийомчики" і вони дуже прості. Ти приділяєш дівчині багато уваги, зацікавлюєш її, а потім зникаєш. Вона почне шукати цю увагу, скучати, але вже буде пізно. 
- Для мене ніколи не поставало питання між тим, що важливіше: дружба чи кохання. - Треба поєднувати все в здорових межах. А якщо дівчина істеричка, а хлопці кажуть, що ти підкаблучник, то треба задуматися, чи ті люди поряд. 
- Місце дівчини? Залежить від ситуації. Перед чоловіком - зустрічати дитину, за чоловіком - ховатися, поряд з чоловіком - допомагати та підтримувати.

<p align="center"> <div class="fotorama">
    <img src='//i.imgur.com/kSCGJup.jpg'>
    <img src='http://i.imgur.com/dQEnTys.jpg'>
    <img src='http://i.imgur.com/ALHF6X1.jpg'>
    <img src='http://i.imgur.com/5SxdwxR.jpg'>
</div> </p>


**Дробишев Владислав, 19 років, є дівчина**

- В авторитетний колах мене кличуть "Рижий". 
- Очевидно, що я романтик. Я рудий, як і вікінги, що широко відомі своєю романтичністю. Отож, мені подобається поезія, театр, фільми, що мають сенс та розповідають якісь життєві історії. 
- Для мене важливо, щоб моя "обрана" добре розуміла гумор, сарказм, могла посміятися разом зі мною. Бо ці постійні жіночі ображання... Ніяк не можу зрозуміти цього феномену. 
- Дружба між хлопцем і дівчиною дуже специфічна. Коли дружиш з дівчиною, то розумієш, що потенційно в іншій реальності вона могла би бути твоєю половинкою. - Коли думаєш про це довго і багато, то і виникає френдзона. 
- Матеріальні цінності не такі важливі, як теплі стосунки зі своїми близькими. Тому якби вибір поставав між кар'єрою та сім'єю, я би обрав своїх рідних. 
- Не люблю, коли справжньою дружбою нехтують задля особистої вигоди. 
- Я не прихильник фемінізму. Мені більше до вподоби традиційні погляди. У жінок надто багато красивих функцій, щоби переймати ще й чоловічі. Жінки стають прекрасними мамами, бережуть сімейне вогнище. 
- Дівчата, запам'ятайте: не треба лізти туди, де є чоловік. 

**Плачинта Олександр, 19 років, є дівчина** 

- Я вважаю, що в чоловіка не повинна домінувати романтична натура. Врешті-решт, на те він і чоловік. 
- Ідеальна дівчина повинна бути спокійною, врівноваженою. У багатьох життєвих випадках амортизувати чоловіка. Адже якщо нам дати необмежену свободу, то ми сто відстотків втрапимо у величезну халепу. 
- Дівчина-друг - це щось таке космічне... Я цього не приймаю.
- Жінки набагато розумніші за чоловіків в дуже приземлених життєвих аспектах і це супроводжує нас усе життя. Тому я дуже ціную дівчат, яким притаманна жіноча мудрість.
- Я завжди отримую те, чого хочу, чого б це мені не вартувало. 
Найромантичніша історія мого життя пов'язана з початком стосунків з дівчиною. Це було літо, ніч на Івана Купайла. Дівчата пустили в річку вінки, що, за традицією, повинні вказати їм на їхнього судженого. В той момент я вже знав, що хочу, щоб Вона була моєю. Я кинувся в річку (хоча це було досить небезпечно, адже річка гірська і плавати там заборонено), доплив до віночка, забрав його, віддав дівчині та поцілував її. З того часу ми разом. 
- Я не розумію хлопців, яки стирчать у френдзоні. У моєму розумінні, якщо не вдалося досягти бажаного - іди далі! Якщо дівчина тебе френдзонить, то ти апріорі її хочеш. А це вже не дружба, тому і не варто цього допускати. 

**Манітенко Костянтин, 19 років, є дівчина**

- Більшість моїх друзів та знайомих називають мене просто "Борода".
- Чи романтичний я? Це не мені вирішувати. Але одне можу сказати напевне: доки в мене є бажання, фантазія та людина, яку хочеться дивувати - я буду робити круті вчинки.
- Не думаю, що в моєму житті вже було те саме найромантичніше побачення. Мені завжди здається, що можна і краще. Але, говорячи про романтику, я згадую один випадок: якось з дівчиною ми гуляли нічною набережною, купалися в морі о пів на четверту ранку, а потім разом зустрічали світанок. Тоді це трапилося у моєму житті вперше, і, сподіваюсь, не востаннє.
- Я завжди кажу, що головне у дівчині – душа (як у тому відомому відео☺). Всі сміються, мовляв, це просто слова, ніби я жартую. Але ж погодьтеся, якою б гарною не була дівчина, а коли ти їй розповідаєш про свої новини, а у відповідь чуєш "ммм... прикольно", то нащо тоді така дівчина? Уміння спілкуватися, підтримувати розмову значно важливіше за цицьки. 
- Обожнюю, коли дівчина може тебе потролити, пожартувати, посміятись. Хороше почуття гумору - це важливо. 
- Кохана дівчина повинна бути для мене другом. Просто дівчина - це добре, але друг - це завжди щось більше. Друг завжди підтримає, порадить, допоможе, навіть якщо в стосунках складнощі. 
- Френдзона - дуже фігове відчуття. Але я радий, що зі мною таке вже трапилося. Це відмінний досвід. Зараз я розумію, що варто було б казати інші слова, бути не таким нервовим, поводитися зовсім по-інакшому - і, ймовірно, все склалося б не так. 
- Якщо я чогось хочу - значить, так і буде. Не вийшло - значить, не дуже і хотілося. 

**Вольф Артур, 18 років, немає дівчини**

- В голові, у власній уяві завжди існує якийсь образ ідеальної дівчини. І саме за ним вже автоматично обираєш дівчину. 
- Насправді, по своїй натурі я романтик. Але проявляється це нечасто і лише у тому випадку, коли дівчина дійсно дуже подобається. Для мене романтика – це перш за все спонтанність. Приміром, можна незаплановано запросити дівчину на побачення у важливе для ваших стосунків місце (наприклад місце першої зустрічі абощо), милуватися нічним Києвом. 
- Найбільш романтичний вчинок я пам’ятаю, як сьогодні. Це було на День закоханих і я вирішив зробити дівчині сюрприз. Я приїхав до її будинку з великим оберемком квітів. Зателефонував їй, щоби вона вийшла до мене, але вона не відповідала. Як виявилося пізніше, вона спала, тож я мусив чекати дві години на морозі, доки вона відповість на мій дзвінок. Я дуже замерз, проте квіти не зіпсувалися і я був щасливим, що зміг здивувати свою кохану дівчину. 
- Взагалі, я не люблю френдзонити дівчат. Але бувають випадки, коли при спілкуванні ти розумієш, що дівчина не подобається як дівчина, і ти не можеш мати з нею романтичних стосунків. Тоді френдзона виникає сама по собі.
У питанні вибору між друзями і дівчиною я скажу лише одне. У 19 років дівчата ще можуть змінюватися, і дуже часто, а друзі залишаються поряд і ти можеш на них покластися. Хоча, якби я зрозумів, що моя дівчина залишиться зі мною назавжди, то мені би вдалося поєднувати дружбу і кохання. 
- Одна з найбільших пристрастей мого життя – спорт. 14 років я професійно займався плаванням, брав участь у змаганнях по Україні. Пізніше – боротьба, бокс.
- Жити потрібно на повну і спробувати все, на що вистачить фантазії. Проте є речі, які б я ніколи не спробував. Наприклад наркотики. А побачити світ, стрибнути з парашутом – безумовно, таке є у моїх планах. Але тільки в розумних межах.
- Чого саме зараз я хочу від життя? Передусім знайти себе. Відшукати роботу, яка приноситиме задоволення. Знайти другу половинку, яка буде зі мною до кінця. 

**Андрій Гусаківський, 19 років, немає дівчини**

- Дівчина, яка буде поряд зі мною, повинна мене розуміти, бути готовою прийти на допомогу у будь-яку мить та бути гідною пройти зі мною мій життєвий шлях. 
- Я безнадійний романтик – і це один з моїх найбільших мінусів. Ще у шостому класі я наважився на дуже романтичний вчинок: на Новий рік подарував дівчині, з якою добре спілкувався, парфуми і додав до них якусь любовну записочку. Але, на жаль, виявився у неї у френдзоні і ми більше не спілкувалися.
Романтика – це здатність робити такі вчинки, які за здорового глузду ти б зробити не зміг. 
- Френдзонити дівчат можу лише з однієї причини: вони не розуміють, яким я є насправді. Люди створюють якийсь образ мене, якому я не відповідаю. Зазвичай усі думають, що я мрійник, живу у своєму власному світі. Так, я інтроверт і не є дуже емоційним. Та все ж я вважаю себе дуже приземленим. Серед мого оточення є дуже мало людей, а надто дівчат, яких я можу назвати своїми однодумцями. 
- Мене цікавлять ті речі, де є запах грошей. Я дуже зациклений на політиці, бізнесі, управлінні, менеджменті, підприємництві. Досі я ще не зустрічав дівчини, яка поділяла б зі мною ці пристрасті. 
- Мене не цікавлять абстрактні речі, але незважаючи на це я пишу музику та граю на фортепіано. Дуже часто можна почути мої композиції на КМЦ, я граю так, що чути і в їдальні. 
- Якби я не пішов на правознавство, то обрав би справою свого життя архітектуру. Я просто обожнюю створювати проекти будинків. Звісно ж, у мене є проект і власної домівки, навіть не один. А часто, просто йдучи вулицею, я роздумую над тим, як би переробив цей фасад, аби він виглядав краще. 
Інвестиції, які ти робиш в житті, мають бути спрямовані на самого себе.
- Саморозвиток – це найважливіше. 
- Я дуже ціную дружбу. У мене є такі друзі, з якими ми пліч-о-пліч з самого дитинства. Більшість з них вже навіть не живуть в Україні. Проте спілкування від цього гіршим не стає. Мені подобається, що у мене є такі товариші, які пам’ятають, ким я був і знають, ким я став, з якими є що пригадати та про що поговорити.
